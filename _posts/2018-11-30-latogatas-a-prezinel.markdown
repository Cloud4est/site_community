---
title: Látogatás a Prezinél
date: 2018-11-30 17:26:00 +01:00
description: 
author: Nagy Ádám
image: "/uploads/Prezi-Black-Logo-1920x1080px.png"
is-featured: true
style: right
lang: hu
topic: események
---

Ma igazán különleges élményben volt részünk. A Prezi lehetőséget adott rá, hogy találkozzunk velük egy 60 perces beszélgetés erejéig. A találkozóra a cég budapesti főhadiszállásán került sor. 

Korán volt 5:40. Indult a vonat Pécsről a fővárosba. Elindultunk. 11-re beszéltük meg a Prezivel a találkozót. 10:50-re a csapat egésze felsorakozott a kívülről igazán átlagos belvárosi ház kapujában. Innen indult a varázslat.

A bejáratnál rögtön 3 gitárral és egy dobfelszereléssel találkoztunk. Elképedt ábrázatunkat látva, gyorsan magyarázatba fogtak. Azért vannak ott, hogy a hosszú kódolás közben az alkalmazottak oda tudjanak menni kiszórakozhassák magukat. (Mekkora ötlet!)

Ezután bekísértek minket egy ötletelésre kialakított termebe amit Google Naptárban előre lefoglaltak nekünk. Ha azt vesszük teljesen logikus, hogy így követik, hogy melyik terem mikor foglalt. 

A terem kicsit sem volt megszokott a két hatalmas tévével, a falon elhelyezett munkavédelmi sisakokkal, műanyag kalapáccsal és fűrésszel. Ezek nem véletlenül vannak ott. A lényegük, hogy inspiráljanak és kreatív gondolkodásra ösztönözzék a bent tartózkodókat. Mint megtudtuk, náluk ez a cégfilozófia része. Persze náluk sem cél a "felnőtt óvoda létrehozása". Munka van tehát, de ha nem muszáj, nem fehér és csupasz falak között.

Mivel mi egy kis csoport voltunk Németh Edina úgy döntött, hogy nem a szokásos menetrendben fog folyni a találkozás, hanem egy kerekasztal beszélgetés formájában. Ez egy rendkívül jó ötlet volt a részéről.

A beszélgetés során kitértünk a különböző módszerekre, amiket ők használnak. Megudtuk például, hogy náluk a fejlesztők igazán közel vannak az általuk készített programhoz, így sokkal gyorsabb végrehajtani egyes változtatásokat. 

A Prezinél a csapatok összeállítása sem hasraütés szerűen történik. Igyekeznek más-más hátterű és észjárású embereket összehozni, mindezt az ötletek megszületésének érdekében. Ha már a csapatokról beszélünk, eltérő csapat, eltérő munkaidő. A kódolás kreatív tevékenység. Nem igazán lehet "8-tól 17-ig" végezni. Ahány fejlesztő, annyi preferált időtartam.

Mikor a következő érdekes helyre értünk, tudatosítanunk kellett, hogy bizony még mindig az országban vagyunk és nem teleportáltak minket San Francisco-ba. Ez a menza volt. Persze nem csupán "jófejségből" van ott. Jó okuk van rá! Elvileg könnyebb dolgozniuk az ottaniaknak, hisz nem kell azon agyalni, mikor menjek ki és hol ebédeljek. 

A cég nem feledkezik meg tehát a munkavállalók érdekeiről. Persze azért van, hogy némelyik elkövet egy két hibát. Első körben nem kirúgják őket (persze van az a hiba, ahol de.) hanem segíenek tanulni az egyén hibájából, és így csak még értékesebb embereket gyűjtenek maguk köré.

Kifejezetten érdekes cégnek tartom őket, mivel folyamatosan fejlődnek és egyre csak nőnek. Meg tudták tartani az egész rendszer startup jellegét, miközben sokkal több embert foglalkoztatnak mint egy átlagos stratup. Remekül használják a legújabb vívmányokat és technikákat. Mint Cloud4est, rengeteget tanulhatunk tőlük. Jó példakép a Prezi.

Mikor kijöttünk, mindenki úgy érezte, hogy ez igen! Ez az amit el akarunk érni. Annyi ötlet szorult belénk, hogy rögtön be is ültünk ebédelni és közben megtöltöttünk 6 A4-es lapot ötletekkel. Szinte az egész működésünk alapjaiban lett megreformálva, hogy közelebb kerülhessünk a céljainkhoz.

Végül pedig köszönjük a Prezinek és mindenkinek aki segített, hogy találkozhassunk, köszönjük a rengeteg jó példát és a kézséges válaszokat.