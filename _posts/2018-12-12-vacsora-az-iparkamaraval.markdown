---
title: Vacsora az iparkamarával
date: 2018-12-12 15:27:00 +01:00
image: "/uploads/pbkik.jpeg"
author: Götz Máté
topic: Események
style: bottom
lang: hu
is-featured: false
---

A mai estén volt szerencsénk részt venni a Baranya megyei iparkamara humán csoportja által rendezett vacsorán. Az esemény során rengeteg érdekes embert ismertünk meg, többek között a [Crosssec Solutions](https://crosssec.com) operatív igazgatóját, adatvédelmi vezetőjét és szervezetfejlesztőjét. A humán klub többségében HR-es témákkal foglalkozó szakemberekből áll, ezért elsősorban ebből a szempontból közelítettük meg projektjeinket, és a csoportot önmagában.
Az alkalom rendkívül pozitív hangulatú volt, az ötleteinket és elképzeléseinket nagy érdeklődéssel fogadták, ugyanakkor megosztották a kétségeiket, felvetéseiket is.  Hihetetlenül hasznos volt számunkra, hogy beletekinthettünk az átellenes oldal nézőpontjába is, valamint egy csomó praktikus tippet kaptunk úgy csapatmenedzsment, mint időbeosztás témában is. Világossá vált, hogy a projekteknek egyértelmű határidőt kell szabni, illetve a tagszámot minél radikálisabban megnövelni.