---
title: Így neveld a kvantumod
date: 2019-02-10 14:21:00 +01:00
image: "/uploads/Quantum_turbine_academy.jpg"
author: Schelb Arnold
lang: hu
topic: Események
is-featured: true
style: left
---

Pénteken, Február 7-én Ádámmal egy érdekes, és meglehetősen ritka előadáson vettünk részt. Még Januárban bukkatunk rá a [Turbine](https://turbine.ai) által rendezett _Így neveld a kvantumod_ eseményre, ami nagy meglepetésünkre ingyenes volt. Már csak a nem túl könnyű oda-vissza utat kellett megoldani, ugyanis Budapesten, a Millenáris Startup Campus irtó modern, nagyon egyedien berendezett épületében került sor az alkalomra.

Miután kicsit lehidaltunk a helyen, megérkezett mindenki, még a lépcsők is tele voltak. Az előadás része volt a Turbine Academy programnak, amiben a magyar startup nyílt ismeretterjesztő alkalmakat szervez, tehát bárki szabadon eljöhet és aktuális tudományos témákról szerezhet korszerű ismereteket. A jelenlegit Szalay Kristóf, a Turbine CTO-ja tartotta.

Szerintem jól megtalálták az egyensúlyt a tudományos és közérthető nyelv között, így a közönség legnagyobb része érthette ezt a jelenleg is viszonylag gyerekcipőben járó, de annál inkább fontos technológiát. Nem vagyok benne biztos, hogy nekem így írásban sikerül ez a fajta egyensúlyozás, viszont pár részletről beszámolnék.

Persze a kvantummechanika alapjairól kezdve, volt szó a most tanított atommodellek elmaradottságáról, annak ellenére hogy jól szemléltetnek pár tulajdonságot, az elektronpályákat többek között kevésbé hitelesen ábrázolják. A többit inkább csak felsorolásszerűen, nem szándékom senkit sem elriasztani a témától. Szóval feljött még:

- **[Fourier transzformáció](https://www.youtube.com/watch?v=spUNpyF58BY)** kapcsolata a határozatlansági állandóval

- A **kvantumállapotú részecskéken végrehajtott mérés** által okozott "problémák" és okai

- **A ψ függvény**, ami egy elektron vagy foton tartózkodási helyének valószínűségét jellemzi

- **2 összefonódott foton létrehozásának módja**, ami egy elektron és egy pozitron ütköztetésével érhető el (andihidáció)

- A **Grover (kvantum)algoritmus**, ami a hagyományos számítógépekhez képest töredéknyi idő és erőforrás felhasználásával teszi lehetővé egy egyedi érték megtalálását egy adatbázisban

- És még sok másról, a **teljes előadást** eléritek [itt](https://www.facebook.com/TurbineAI/videos/846935512304692/) tudjátok elérni, a Turbine facebook oldalán.

Egyfelől nagyon örültem a lehetőségnek, és a kis kalandnak, másrészt kicsit megnyugtatott a frissítés, mivel tavaly márciusban még én is előadtam a témáról fizika órán, bár mostanra sokkal több részletet, összefüggést megértettem, alapjaiban nem változott a dolog, és technikailag még mindig (kvantum) logikai kapuk egymás után rakosgatásánál tartunk.

Izgatottan várom a további fejleményeket, és szerintem mindenkinek érdemes követnie a témát, biztos vagyok benne, hogy a (közel)jövőben egy, az életünket meghatározó technológia lesz. Addig is maradjunk a "hagyományos" számítógépeknél, még szobahőmérsékleten...