---
title: PTE Közgáz - a Cloud4est a Simonyi BEDC Programban
date: 2019-01-17 08:23:00 +01:00
---

![NetMIB.png](/uploads/NetMIB.png)
Februárban indul a PTE Közgázon az a vállalkozásfejlesztési program, amelynek keretében a "Jabatkát" szeretnénk továbbfejleszteni.Egyedüli középiskolás csapatként, nappali tagozatos egyetemistákkal fogunk együtt dolgozni itt. 
  
A Simonyi BEDC program keretében a csapat tagjainak hétről hétre alkalma lesz arra, hogy alternatív értékelési rendszerünk továbbfejlesztésén dolgozzunk, miközben sok mindent megtudhatunk a projektmenedzsmentről, marketingről, termékfejlesztésről. 

A vállalkozásfejlesztési program lényege az, hogy képet kapjanak a résztvevők arról, hogy mi tesz sikeressé egy terméket, egy vállalkozást, valamint, hogy hogyan tudod saját ötletedeit termékké, szolgáltatássá fejleszteni. Miközben saját ötleteden dolgozol, megtanulsz vállalkozóként gondolkodni. 

A programban való részvétel azt is jelenti, hogy a csapat tagjai saját személyes profillal fognak megjelenni egy vállalkozásfejlesztéssel foglalkozó nemzetközi hallgatói hálózat oldalain, és lehetőségük lesz arra, hogy új ötleteikhez partnereket, támogatókat keressenek ezen keresztül.

Mit lehet itt tanulni?

A heti foglalkozások során a piacon elérhető legmodernebb projektmenedzsment módszerekkel fogtok megismerkedni az egyetem oktatóinak segítségével.

A munka itt elsősorban közös gondolkodást jelent: projektben, termékben, reklámban, pénzben.

Megtanulhatjuk... 

Hogyan tudod megtalálni a fejlesztésre érdemes ötletet?
Hogyan tudod továbbfejleszteni az ötletet?
Milyen tényezőket kell figyelembe venned, hogy piacot találj az ötletből kinövő terméknek, szolgáltatásnak?
Hogyan lehet a lehetséges vetélytársakat megismerni, velük közös nevezőt találni?
Hogyan kell "arcot" adnod a termékednek, szolgáltatásodnak?
Mi teszi sikeressé vállalkozásodat?

Köszönjük a lehetőséget Bedő Zsoltnak, a program vezetőjének! 

http://netmib.pte.hu/