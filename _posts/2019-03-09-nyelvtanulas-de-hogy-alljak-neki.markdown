---
title: Nyelvtanulás. De hogy álljak neki?
date: 2019-03-09 18:44:00 +01:00
style: left
author: Nagy Ádám
image: "/uploads/1%20nNxybrXr-YPikYvaXyDbkQ.jpeg"
---

Manapság az ember nem tud világpolgár lenni egy nyelvvel, kivéve, ha az az angol. Sajnos nálunk azonban nem azt beszéljük. Sok ember nekilát, elrugaszkodik, hogy ő most nyelvet fog tanulni. Mások szerencsésebbek és nem oroszul tanulnak az iskolában, mint a felmenőink pár generációja, hanem angolul vagy németül. 

Ha az anyanyelved elsajátítása évek 7/24-es munkája, akkor ne gondold, hogy a második nyelv sétagalopp lesz. Persze lehet az, de nekem személy szerinti célom a C2. Azaz az "anyanyelvi szint". Nem lehetetlen, de dolgozni kell érte és nekem kevés volt az a heti 4x45 perc.

**Merre indulhatok, ha nem fogja a kezemet a tanárom?**

Hát először elveszve érezheted magad. De **Ne Ess Pánikba!**

Először eszedbe jutnak a magántanárok. Jó megoldás, de drága. Persze ha van rá kereted, hajrá, megtaláltad a legjobb megoldást!

Másodszor a tankönyveken gondolkozol. Hát persze, hogy vagy csoporthoz vagy tanárhoz kell menned, hogy legyen értelme...

Én három napja gondoltam egy nagyot, és kitaláltam, hogy belekóstolok az olasz nyelvbe. Tekerjük azonban egy kicsit vissza az időbe, mert nem teljesen mindegy, hogy milyen úton jutottam ide. Tehát a nyelvtanulásom krónikája:

7 éves voltam, mikor elkezdtem angolt tanulni. Aztán két év alatt vettünk egy évnyi anyagot és elég rendesen elcsúsztunk vele. Jött a felső osztály, itt imádtam meg a nyelvet. Volt, hogy rábeszéltem a tanárt, hogy had tartsam én az órát! Aztán jött a középiskola. A legrosszabb csoportba kerültem. Hidegzuhany. De cserébe legalább a legjobb tanárt kaptuk. Na akkor és ott kellett tanulni rendesen. (Közben elkezdtem a németet, amit ne emlegessünk. Van és kész). Azután teltek az évek és most B2-C1 között billegek. 

Huszárvágással irány vissza az olasz. Van egy Duolingo nevű alkalmazás, ami gamifikálja a nyelvtanulást. Jelenleg a harmadik leckét tanulom (Io sono un ragazzo.) és holnap lépek feljebb egy ligával a pontjaim alapján. 

Az egyetlen hátulütője, hogy nem magyar, tehát minden mást  angol alapra kell tenned. Vagyis jól kell tudnod a nyelvet. Nyugi, ha nem angolt tanultál eddig, semmi sincs veszve! Az alkalmazás magyar alappal angol tanulásra is használható. 

A1-ről egészen B1-ig visz, ami a nyelvtant, szókincset, hallás és szövegértést illeti. Beszédből sajnos nem fejleszt. De nézd a jó oldalát! Ingyen van. Az alapjait tudod, már csak ki kell mondanod és beszélsz. 

Röviden, mindenkinek ajánlom ezt a kis programot, ha jól beszélsz angolul, akkor azért, hogy nézz meg más nyelveket is, ha meg nem, akkor azért, hogy tanulj meg! 

Amint valami érdekes fejlemény lesz az olaszommal kapcsolatban jelentkezem.

Bonasera. 