---
title: Brain Awareness Week 2019 (Pécs)
date: 2019-01-24 08:16:00 +01:00
author:
  Key: 'Kutsera Róbert '
topic: Események
style: right
lang: hu
image: "/uploads/Brain%20awareness%20week.jpg"
is-featured: true
---

A Cloud4est bekapcsolódott a pécsi Brain Awareness Week 2019 programjainak szervezésébe, és kommunikációjába. A Pécsi Tudományegyetem Transzdiszciplináris Intézete [PTE ITD](http://itdweb.hu/hu/kezdolap/) által, 2019. március 20-23. között, immár másodszor megrendezésre kerülő esemény az agykutatás eredményeinek széles körben való hozzáférését célozza, és része a Dana Foundation [DANA](http://www.dana.org/)által világszerte szervezett eseménysorozatnak [BRAin Awareness Week](http://www.dana.org/baw/). 
Az idei héten a mesterséges intelligencia és az agy kapcsolata dedikáltan középiskolásoknak szóló téma lesz. A rendezvény első napján kora délután egy izgalmas előadásra várják a pécsi középiskolásokat, míg a szombaton egy versenyre várják a téma iránt különösen érdeklődő középiskolásokat. 

A Cloud4est több szálon is kapcsolódik az eseménysorozathoz. Kutsera Róbert az ITD és a középiskolások közötti hosszútávú együttműködés koncepcióján dolgozik, míg Schelb Arnold a középiskolásoknak szánt online felületek tervezésében, programozásában vesz részt. A szombati versenyen Schelb Arnold tagja lesz a zsűrinek. A Cloud4est, Kovács Renáta tanárnő és Kutsera Róbert vezetésével ezeken túl egy a populáris kultúra és a tudomány viszonyával foglalkozó honlap koncepcióján is dolgozik. 

Ezúton is szeretnénk megköszönni az ITD stábjának, hogy nyitottak voltak az együttműködésre. Bennük izgalmas, a világra nyitott partnerekre találhatunk.     
