---
title: Adatgyűjtés kérdése
date: 2018-09-17 00:00:00 +02:00
lang: hu
style: right
image: "/uploads/adult-audience-celebration-260907.jpg"
description: Minőség / mennyiség
is-featured: false
author: Götz Máté
topic: történetek
---

Sziasztok!

A minap felmerült egy tájékozódás céljából készítendő kérdőív terve,
ami hosszas gondolkodás után elkészült, aminek rendkívül örültünk, mivel nem volt túl nehézkes,
fárasztó munka összerakni az űrlapot.
Törekedtünk a cél minél energiatakarékosabb megvalósításra, ezért viszonylag kevés, lényegretörő kérdést intéztünk,
amire sok és sokszínű válaszok adhatóak. A terv az volt, hogy a többszörös válaszok több adatmezőt jelentenek és
így szeparálva őket, a szinonímák egy adott kulcsszóra cserélése után összegezve a begyűjtött adatokat
következtetést tudjunk levonni, valamint a célközönség, a gimnazisták érdeklődését annyira felkelteni,
hogy érezzék azt, hogy érdekükben áll nem poénra venni a kérdőívünket, hanem őszintén kitölteni azt.
Ekkor valaki rámutatott arra, hogy a kérdések nem célszerűek adatelemzés szempontjából,
hiszen a sajátszavas válaszok sokkal időigényesebben elemezhetőek, mint az igen-nem,
illetve az egy előre megadott listából való választás. Ugyanakkor az utóbbiakkal az adatok minősége, sokfélesége csökkenne.
Az is kérdéses lett, hogy egyáltalán szükség van-e olyan kérdésekre, amelyek nettó adatot nem hoznak,
ugyanakkor (néhányunk szerint) pszichológiai hatással vannak a kitöltőre.
Mint azt látjátok, nekünk is vannak olyan pillanataink, amikor nem értünk egyet.
Ilyenek szükségszerűen előfordulnak mindenhol, ahol egynél több ember dolgozik valamin.
Az egyetnemértés nem okozhat komoly veszekedést és sértettséget, ameddig a vita szabályos keretek közt folyik.
Ezért döntöttünk úgy, hogy vitát rendezünk az ügyben, és a közönség, az olvasók véleményét, így a tiédet is kikérjük az ügyben.
Nyugodtan kommentelj, érvelj, válassz oldalt, javasolj jobbat vagy tegyél bármilyen megjegyzést!
A te véleményed is számít!
