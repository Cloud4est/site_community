---
title: Gazdaságról fiataloknak - Cloud4est és a PBKIK
date: 2019-01-24 10:00:00 +01:00
author: Kutsera Róbert
topic: Események
style: right
lang: hu
image: "/uploads/GamingExpo_HeaderImage_CalHolman.jpg"
is-featured: true
---

A napokban volt egy megbeszélésünk a Pécs-Baranyai Kereskedelmi és Iparkamara két munkatársával Schmidt Enikővel és Pazaurek Szabinával. 
Enikővel és Szabinával még január elején beszélgettem nemzetközi pályázati lehetőségekről. A megbeszélés végül fiatalokról és a 21. századi gazdaságról szóló eszmecserébe torkollott. Úgy éreztük, hogy ezt fiatalok bevonásával folytatnunk kell. 

Végül Ádámmal (Nagy Ádám) és Arnival (Schelb Arnold) mentünk el a találkozóra, és megint sikerült felrobbantani az agyunkat. :) Ha ez így megy tovább a holografikus kivetítést a szervezetünk megfogja oldani, mielőtt még valaki egy hasonló eszközt, elérhető áron piacra dobna. 

Enikő számos nemzetközi eseményről mesélt nekünk, bemutatva, hogy melyikre miért érdemes elmenni, mitől zseniálisak egy-egy rendezvény szervezői, résztvevői és hogy mit lehet ezeken tanulni.
Ízelítő abból amiről hallottunk: 

[startalliance](http://www.startalliance.net/programs)
[Xmatch Copenhagen](https://www.b2match.eu/CopenX2017-Matchmaking)
[Digital transformation, Liverpool ](https://augmented-virtual-reality-ibf-liverpool.b2match.io/)
    
**Mit adhat a Kamara (PBKIK) a fiataloknak?** 

Vállalkozásindításhoz, termékfejlesztéshez, termékek piacosításához, márkázásához, a vállalkozás arculatának tervezéséhez kapcsolódó tanácsot, szakmai segítséget. Akkor mit is? - kérdezhetitek. 
Hát egy olyan felnőttekből álló csoportot képzeljetek el, amelynek tagjai tudják azt, hogy hogyan lehet egy ötletből sikeres terméket csinálni. 
Tudják, hogy a dolgok nem készen születnek, hogy az ötletgazda (aki kitalálta) sokszor nem képes még arra sem, hogy az ötletet komolyan vegye, vagy azt másoknak érthetően elmondja. 
Tudják azt is, hogy sokféle segítségre van szükség ahhoz, hogy az ötletet végül egy konkrét, valódi szolgáltatássá vagy termékké lehessen fejleszteni. Azaz, hogy végül egy webáruház vagy egy különleges napszemüveg legyen belőle. 
Mindezeken túl értenek hozzá, hogy hogyan tudod levédetni a márkaneved, logód, terméked, stb., hogy azt más ne tudja sajátjaként felhasználni, piacra dobni. 
