---
title: Meetingek avagy időnyelők
date: 2019-02-12 23:17:00 +01:00
tags:
- meetings
- rules
- policy
author: Nagy Ádám
lang: hu
image: "/uploads/american-cellphone-coffee-1391371.jpg"
is-featured: true
style: right
---

Aki látott már amerikai filmet, ami egy irodaházban játszódik, biztosan találkozott már a "meeting" kifejezéssel. Maga a szó találkozót jelent, de mégis az angol szót használjuk, mivel ad az alkalomnak egy üzleti jelleget.

A közös bennük, hogy több ember vesz részt rajtuk és hosszúra tudnak nyúlni. Ok nélkül. Ez azt jelenti, hogy egy értelmetlen meeting rengeteg értékes időt képes elvenni a jelenlévőktől. De akkor miért csináljuk őket?

Nos, a magyarázat kézenfekvő. Van amit személyesen a leggyorsabb és egyszerűbb megbeszélni.

Ezen a ponton több biztos dolgot tudunk. Szükség van rájuk, de komoly idő (és türelem) rablók.

Ma volt egy szokásos meetingünk és a 40 perc után az egész átcsapott egy nagyrészt értelmetlen időhúzásba. Mi volt a baj? Többen voltunk a kelleténél. Ott volt A-tól Z-ig mindenki, olyan is aki semmit nem tett hozzá érdemeben a találkozóhoz.

Arra gondoltam, ássunk együtt a "meeting tartás" mélyére. Olyan emberek szabályait fogom felsorolni, akik bizony átestek már páron és a jelek szerint valamit jól csinálnak.

1. **Steve Jobs - Legyen rövid!**

2. **Bill Gates - Használd a technológiát!**

3. **Elon Musk - Készülj fel előre és tudd a saját területedre vonatkozó kérdésekre a pontos választ!**

4. **Jeff Bezos - Két pizza!** (Ne hívj meg több emebert, mint amennyinek elég két normál pizza. Felesleges. És időrabló.)

5. **Larry Page - Ne várj a találkozóig a döntéshozatallat!** Ha dönteni kell, dönts!

6. **Richard Branson - Legyen interaktív és álljon mindenki!** (Biztosan nem lesz melléfecsegés!)

7. **Sheryl Sandberg - Ragaszkodj a téma listához!** (Ha elfogytak, a meetingnek vége.)

Ha fele annyira is leszünk sikeresek, mint ők, az már elég jó eredmény. Az én véleményem szerint, érdemes kipróbálni a módszereiket. Ahogy meghallgatod, hogy kezdőként mit tanácsol egy profi, mondjuk a konditeremben, miért ne tennéd ugyan ezt az üzleti életben is? 

Durvának tűnik? Az. De nem ilyenkor kell kibeszélni a hétvégi meccset. Arra ott a szabadidő, be lehet ülni egy sörre valahová és ott megbeszélni. Ha 5-en ülnek bent és 10 percet húztál el valami nem oda tartozóval, akkor valójában 50 percet húztál el. Mindjárt másképp hangzik, nem? (Ma, 10-en voltunk és 20 perc ment el feleslegesen. Ez 200 perc. 3 óra 20 perc.) 

Most járhat az a fejedben, hogy "Jóóó, de nem kell annyira lesarkítani...". De igen, le kell. Szigorú szabályokhoz szokott rendszeren lehet lazítani, de lazán hagyott csapatot lehetetlen szabályokhoz kötni! 

Személyesen annyit tennék még hozzá a fenti listához, hogy az, aki nem tud mit hozzá tenni a meetinghez, az álljon fel és távozzon! Feleslegesen húzza a saját idejét, nemde?

Tanuljunk, fejlődjünk és legyünk jobbak. Ha lehet tanulni, csináld!   