---
title: Kurzusok készülőben
date: 2018-11-26 19:43:00 +01:00
author: Schelb Arnold
lang: hu
style: left
topic: önfejlesztés
image: "/uploads/learning_together.jpeg"
---

Az elmúlt időben sokszor belefutottam abba a hozzáállásba, amit először nem teljesen tudtam megérteni. Amikor elkezdtem megosztani a Cloud4est koncepcióját, és többeket invitáltam, mindenki különböző módon reagált: általában lelkesen kezdték, viszont voltak akik az egész ötletet szkeptikusan fogadták, ebből élvezetes eszmecserék, viták alakultak ki. (Ritkán van, hogy az iskolában normális vitára adódik alkalom, viszont szerintem olyankor jó kihasználni :D) De most a lelkesekről. A fogadtatásmódtól függetlenül, nem mindenki csatlakozott / vesz részt aktívan a csapat tevékenységeiben. Sokaknál ennek az oka a "mit tudnék hozzátenni?" kérdés (és inkább a maguktól várt válasz hiánya) volt.
Szóval erre a problémára is lehetséges megoldásnak gondoljuk képzések létrehozását. Ezen felül a meglévő tagok képzése, egy adott területen egy szintre hozása is célja a kurzusoknak.

### Milyen kurzusok?

> Meg amúgy is, ki miért hol mit mikor hogyan és miiiii?

Első körben néhány kurzus indul, a tervek szerint már a napokban, vagy jövő héten. Mindegyik kurzus egy kezdő / betekintő szintre hozza a területeket, annak érdekében, hogy bárki csatlakozhasson. Na de mik is ezek a területek?

- **Webfejlesztés alapjai** (_Kuthy Márk_ - HTML / CSS / JS)

- **Saját weboldal, ahogyan te szeretnéd** (_Schelb Arnold_ - Jekyll)

- **Mit kezdhetsz egy mini-géppel?** (_Schelb Arnold_ - Raspberry Pi)

Oké, pár kérdést már kilőttünk. Úgy tervezzük, hogy a kurzusokhoz élőben is lehet majd találni, hogy úgy könnyebben haladjunk együtt, megoldjuk a felmerülő problémákat, stb. Emellett azonban az egész online is menne, az oktatóvideókat [YouTube-ra](https://www.youtube.com/channel/UC1aBUmUZTGBWwj5N9ktfx7w) is feltöltjük, szóval bármikor elérhetitek majd őket. Készülőben van az oktatási honlapunk is, ami a fő felülete lesz a kurzusokról szóló infóknak, és minden másnak ebben a témában. Ha elkészül, erről is tájékoztatunk (szintén ne gondoljatok túl messzi időpontra). Várunk mindenkit szeretettel, akár élőben, akár online... már nektek sem kell sokat várni ;)