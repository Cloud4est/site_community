---
title: Digitális témahét Királyegyházán
date: 2019-04-19 14:56:00 +02:00
image: "/uploads/IMG_20190410_143536.jpg"
author: Schelb Arnold
lang: hu
style: left
is-featured: true
topic: Események
---

Április 10-én Királyegyházán jártunk, mint ahogy azt már korábban [Instagramon](https://www.instagram.com/p/BwFaPz_AFZn/) láthattátok.

A történet ennél kicsit korábbra nyúlik vissza. Még talán Márciusban merült fel ez a lehetőség, hogy a Királyegyházai Általános Iskolában megrendezésre kerülő digitális témáhétre szívesen várnak minket.

Egyáltalán nem számítottam ilyesmire, viszont nagyon pozitívan gondoltam rá az elejétől kezdve, szerintem óriási lehetőség. Elkezdődött az egyeztetés velük, illetve mi is ötleteltünk lehetséges programokról. Végülis azt találtuk ki, hogy csinálunk 3 workshopot, amivel ki tudjuk tölteni a rendelkezésünkre álló 2 órát. Így mindenki azt a foglalkozást választhatja amit a legjobban szeretne, és mi is meg tudjuk mutatni, hogy mivel is foglalkozunk.

- [Ágota](https://cloud4est.github.io/site_community/authors/toth/) vitte a **digitális grafika** workshopot [Ádámmal](https://cloud4est.github.io/site_community/authors/adam-nagy-hu/),

- [Lilla](https://cloud4est.github.io/site_community/authors/kerklecz-lilla/) a **social media** workshopot Barnival,

- Márk a **weboldal fejlesztés** workshopot [Arnival](https://cloud4est.github.io/site_community/authors/schelb-arnold/)

A program szuperül ment, a diákok figyeltek (és reméljük tanultak is), a "király"-os szóviccemet pedig szerintem elég volt egyszer elsütni, most kihagynám... Emellett mi is rengeteget tanultunk és tapasztaltunk arról, hogy miként lehet a leghatékonyabban átadni az ismereteinket, ezen a téren is fontos fejlődnünk.

Nagy meglepetésemre egy 3D-s nyomtatóval is sikerült összefutnom a számtech teremben, ami lassan egy éve nem üzemel, mivel nem lett normálisan beállítva. Ez majd lehet egy következő kaland lesz, mivel további együttműködésre számítunk velük.
