---
title: Weboldal vs. Alkalmazás
date: 2019-01-08 18:46:00 +01:00
author: Schelb Arnold
topic: Történetek
style: left
lang: hu
image: "/uploads/headway-537308-unsplash-1-1024x683.jpg"
---

Miért **indítsunk egy weboldallal**, alkalmazás helyett?

Igen, 2019-ben is.

Nemrég bennem is megfogalmazódott a gondolat, miszerint a mai napig a **web** az **egyetlen, bármely platformról elérhető technológia**, és még mindig ez teszi lehetővé, hogy a kívánt tartalmunk a legnagyobb közönséghez eljusson, használt eszköztől függetlenül. Így állva meg a helyét a mai világban is: _képes összekötni embereket a világ különböző pontjain, információcsere használatával_.

Lehet, hogy furcsa ez a megközelítés, de a rohamosan fejlődő világunkban nem lett volna akadálya, hogy ez a technológia is szépen elhaljon az évekkel, ahogyan korábban más, kisebb-nagyobb újítások. Mivel a mai mindennapjainkban használt eszközöknek/platformoknak is túlnyomó többségében az internet az alapja, még ma sem kérdőjelezhető meg jelentősége, mint találmány, és kivitelezett fejlesztés.

Továbbá azt is hozzátenném, hogy az **internet is folyamatosan fejlődik**, ahogyan _új elképzelések_ jelennek meg: **decentralizált platfromok, protokollok, adatgyűjtés-mentes szolgáltatások**, amik mind _szabadabb_, és így _élvezhetőbb felhasználói élményt_ nyújtanak. A [mellékelt cikkben](https://www.atrium.co/blog/founders-should-build-website-not-mobile-app/) egy másik szemszögből is olvashattok a kérdésről.