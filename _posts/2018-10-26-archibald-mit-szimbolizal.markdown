---
title: Archibald - mit szimbolizál?
date: 2018-10-26 21:14:00 +02:00
tags:
- Archi
---

A Facebook oldalunkon járva láthattátok az új kampányunkat melynek főszereplője Archibald, egy farkas. 

Sokat gondolkodtunk rajta, hogy hogyan kéne megmutatni a Cloud4est sokszínűségét nektek. Egész merész ötleteket is számításba vettünk, de végül Kutsera Róberttől jött a nyertes ötlet. Legyen egy kabalánk, aki mindig mással tölt némi időt. 

Így történt, hogy Archi eljött velünk egy megbeszélésre, moziba és még pár helyre. Jelenleg velem járja az országot és csinál mindenféle érdekes dolgot. 

De miért is pont egy kabala?

Arra gondoltunk, hogy mivel sokan vagyunk, ha be akarnánk mutatni a tagok sokszínűségét magukkal a tagokkal fémjelezve, akkor túl sok változó arc lenne az amúgy is változó környezetben. Így viszont Archi bárkivel mehet bármerre, Archibald Archibald marad a történetekben. Így külső szemlélőnek is könnyebb követnie a történéseket.

Reméljük sikerül elérni a kitűzött célunkat. Kövesd Archi kalandjait Facebook-oldalunkon!