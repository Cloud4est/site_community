---
title: Húzzunk fel egy oldalt Jekyll-ben - Tényleg ennyi?
date: 2019-01-24 09:23:00 +01:00
author: Kutsera Róbert
topic: Önfejlesztés
style: left
lang: hu
image: "/uploads/IMG_20190122_184750.jpg"
is-featured: true
---

Amióta a honlapokkal való foglalkozás elindult, Arni (Schelb Arnold)  Jekyll mellett kardoskodik, és erre épülnek a jelenlegi oldalaink is. De mennyire egyszerű az egyszerű? 

Az elmúlt hónapokban többször futottunk már köröket a Jekyll körül. Úgy tűnt, nagyjából két hónapja, hogy már csak egy kicsi hiányzik ahhoz, hogy meg tudjuk hirdetni a Jekyll kurzust, aztán mindig közbejött valami. Ádámmal utoljára 3 órán át küzdöttünk vele, hogy az általunk választott téma változásait a saját gépünk böngészőjében tudjuk nyomon követni, anélkül, hogy Github-ra kellene rendszeresen visszatölteni a változtatásokat, és ezt követően látni csak a változást. Mivel az egyes témák nem feltétlenül a Ruby legfrissebb verzióját használták, és akadtak más gondjaink is, rendesen kimerültünk mindketten.   

Kedd este végre leültünk, hogy végre az Arni által készített anyagot kipróbáljuk a gyakorlatba, megvizsgálva azt, hogy ha valaki otthon egyedül, csakis ebből dolgozik, akkor meddig tud eljutni? 

Bár korábban arra jutottunk, hogy érdemesebb lenne egy Ubuntus partíciót csinálni mindenkinek vagy egy erre használható pendrive-ot, végül maradt a Windows. 

Mivel sikerült megnyerni magunknak a projekthez Vicát (Kodály Gimi, két tannyelvű spanyol, 10. évfolyam) Arni alapról kezdhette a magyarázatot. És a dolog működött. Kb. 2 óra alatt sikerült megérteni az alapjait a Jekyll-nek, miközben mindenki gépére felkerült a Kredenc irodalmi lapnak szánt téma, települt az Atom, a Ruby, stb. 
  
u.i. A nemi arányok javítása nagyban befolyásolhatja a teljesítményt. Miután megjött Ágota, Ádám számára is kerek lett a világ. :) 